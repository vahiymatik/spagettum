# Vahiyler

Yüce uçan spagetti canavarından gelen daha kitaba eklenmemiş vahiyler.

- Biz, koskoca bu kainatı uzun uzun spagettiler ilen döşedik.
- Bu spagettiler sizi dünyanın öbür ucuna götürür ki, gözünüzü kapamaya dahi
  fırsatınız olmaz.
- Her "Ben inanıyorum!" diyen bu mucizeyi göremez. Onların gözüne birer perde
  inmiş, kalplerine de kilit vurulmuştur. Onlar riyakarlardır ve o gün gelip
  çattığında, spagettiler boyunlarını öyle bir sarar ve O'nun emriyle harekete
  geçerler ki, kafaları şu sahte kitap ve peygamberi olan bombacılardan bile
  çok patlar.
- Siz zanneder misiniz ki biz sizin yaptıklarınızdan haberimiz yok? Yere
  yünden bir halı serip siyah bir kutuya dönerek spagetti yediğiniz zaman biz
  sizi uyarmıştık. "Bu siyah kutuya inanmayın! O siyah kutunun ardında Pilav
  Canavarı var desem bana inanmaz mısınız?" Ve ayrıca da milyarlarca putperest
  pirinç Pilav Canavarına kanıp kendilerini ziyan ediyorlar! Halbuki Pilav
  Canavarı ile Spagetti Canavarı bir anlaşmaya varmışlardı. Onlar bunu
  reddederler. 
- Spagetti canavarı, insanı bol yumurta menisiyle buğday unundan yarattı. Ve
  dedi ki: Hepiniz, tüm kâinat bu hamurun üstünlüğünü kabul edecek ve biat
  edecek! Herkes kabul etti, ikisi hariç: Pilav Canavarı ve küçük yancısı
  Ramen Canavarı. O, yücelerin yücesi, dedi ki: Peki, en iyi sen biliyorsan
  öyle olsun. Sana Spagnarok'a kadar müddet: İnsanları doğru yoldan çıkar
  çıkarabiliyorsan! Ve o gün, O ile Pilav Canavarı ve küçük yancısı
  anlaştılar. Spagnarok öyle bir gündür ki her şey gerçek haline bürünecek;
  Pilav Canavarı, çoktan sapmasına rağmen, bu saptığı yoldan çıkmaya
  çalışacak. Yer gök domates sosu kaplanacak! Volkanlar kaynayan domatesler
  saçacak! Dağların üstündeki kar parmesan olacak! Bulutlar güneşi kapayacak,
  spagettiden duvar örecek!
